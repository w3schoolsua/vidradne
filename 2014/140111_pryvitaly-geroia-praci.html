<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Привітали героя праці Філоненко Григорія Павловича. Життя Білокуракинщини. №3-4 від 11 січня 2014 року</title>
    <meta name='description' content="Розповідь про Героя Соціалістичної Праці, почесного громадянина Білокуракинщини Філоненко Григорія Павловича. Білокуракинський (Сватівський) район, Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне, Відраднівський район">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Привітали героя праці Філоненко Григорія Павловича</h1>
        <p>30 грудня 2013 року перший заступник голови райдержадміністрації Д.Ф.Нізамов привітав з 85-річним ювілеєм Героя Соціалістичної Праці, почесного громадянина Білокуракинщини, прославленого комбайнера нашого краю Г.П.Філоненка. Розпорядженням голови Луганської обласної державної адміністрації за багаторічну плідну працю, високу професійну майстерність, вагомий внесок у соціально-економічний розвиток району та з нагоди 85-річчя від дня народження Григорія Павловича нагороджено почесною відзнакою – «За розвиток регіону».</p>
        <p>Григорій Павлович народився 30 грудня 1928 року в селі Павлівка Білокуракинського району. З 14-и років почав працювати помічником тракториста. Пізніше закінчив курси і здобув професію тракториста.</p>
        <p>Після служби у лавах Радянської Армії повернувся у рідне село, де одружився. У 1957 році він з родиною переїжджає із села Павлівка до радгоспу «Червоне Руно» Білокуракинського району, де працює механізатором.</p>
        <p>У 1962 році Григорій Павлович стає помічником бригадира, а в 1965 році – механіком. Сорок сім років він працює механізатором та комбайнером у радгоспі «Батьківщина» (с.Просторе). Усім серцем полюбив працю хлібороба. Бо зрозумів, що справжня краса трудитися на землі з людьми, які живуть і працюють поруч.</p>
        <p>Молодий спеціаліст стає лідером жнивного лану району, пізніше – області, бере участь у республіканській нараді комбайнерів.</p>
        <p>За трудові досягнення його нагороджують Почесними грамотами обласного комітету КПУ, дипломом «Герой жнив». 22 грудня 1977 року за видатні успіхи і досягнення у Всесоюзному соціалістичному змаганні, проявлену трудову доблесть у виконанні планів і соціалістичних зобов’язань щодо збільшення виробництва і продажу державі зерна Григорію Павловичу присвоєно звання Героя Соціалістичної праці з врученням ордена Леніна і Золотої медалі «Серп і Молот».</p>
        <p>Зараз Григорій Павлович проживає на Білокуракинщині в селі Просторе разом з дружиною. Він і сьогодні всім серцем вболіває за хлібне поле України, мріє, щоб його засівали дбайливі господарів, а воно колосилось повнозерням.</p>
        <p>Вітаючи ювіляра, Д.Ф.Нізамов зауважив: «Ми повинні пам’ятати і піклуватися про таких людей, як Григорій Павлович Філоненко – це наш обов’язок, як влади і як свідомих нащадків. Герої Соціалістичної праці створили базис, яким користуються сучасні покоління.</p>
        <p>Дорогого земляка із ювілеєм привітали від імені педколективу директор Просторівської ЗОШ О.І.Давиденко, Просторівський сільський голова Л.М.Костюченко, помічник народного депутата України В.М.Тихонова, начальник регіонального відділення Фонду «Благовіст» Б.О.Ситник, колишній директор радгоспу «Батьківщина» і голова Білокуракинського райвиконкому А.М.Рюмін. Всі вони вручили ювіляру подарунки, а А.М.Рюмін за дорученням народного депутата України С.В.Гончарова – Грамоту ради ветеранів України. Від імені представників трудових колективів фермерського господарства «Вікторія-К» та ДП «УкрАгроСтар» подарунки ювіляру вручила В.Г.Костюченко.</p>
        <p>За святковим столом іменинника зібралася його родина – дружина, син. До речі, синів у Григорія Павловича три.</p>
        <p>За святковим столом на адресу ювіляра прозвучало багато теплих слів. Він заслужив їх сповна, бо своїм працелюбством на землі прагнув забезпечити високий збір врожаю, рекордні намолоти зерна. Згадав Г.П.Філоненко і своїх побратимів по хліборобському ремеслу, відомих на Луганщині комбайнерів: Калмикова, Бородавку, Карлова. Пригадалися нелегкі хліборобські будні, коли Г.П.Філоненко в гарячу жнивну пору буквально жив у полі. Він ніколи не залишав у полі несправним агрегат, а разом із своїм помічником І.П.Ніконовим забезпечували рекордні намолоти зерна і найвищий виробіток на агрегат.</p>
        <p>Г.П.Філоненко постійно був у горнилі трудового суперництва, лідером трудової звитяги комбайнерів не лише району, області, а й України.</p>
        <p>І понині Г.П.Філоненко залишається бадьорим, мудрим, оптимістом. Він вірить в те, що хліборобська справа в Україні підніметься на нові висоти, а йому на зміну прийдуть нові покоління талановитих і працьовитих хліборобів.</p>
        <p>Григорій Павлович цікавиться всіма подіями в Україні, боляче переживає безлад, що коїться на майдані і вірить в щасливу перспективу українського народу.</p>
        <p>Висловив прославлений хлібороб і своє невдоволення з приводу сучасних розважальних новорічно-культурних заходів на телеекранах України. Якщо раніше артисти виступали перед хліборобами, сталеварами, шахтарями, то зараз на таких концертах потішають один одного і то за великі гроші. Виступ на концерті відомого артиста за один номер був оцінений, як гонорар, в сумі 1,8 млн. грн. Таких грошей, звісно, хлібороб за своє життя не заробить, а своєю працею він годує весь народ.</p>
        <p>За святковим столом Г.П.Філоненко був говірким, мудрим, виваженим в оцінках сучасних реалій. Він з теплотою в серці згадав колишнього директора радгоспу "Батьківщина" І.Л.Долю, який зумів згуртувати людей, а з простих хліборобів робив героїв, бо бачив життєвий сенс їх хліборобської праці. Поруч з героєм-ювіляром за столом була його любляча дружина Ольга Прохорівна – вчитель за фахом. Це її Григорій Павлович назвав золотою зіркою своєї родини, яка все життя зігрівала своїм теплом, додавала сили і натхнення трудитися в ім’я людства.</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
