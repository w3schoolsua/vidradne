<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Хай примножується добро. СТОВ «Ранок». Життя Білокуракинщини. №1-2 від 04 січня 2014 року</title>
    <meta name='description' content="Інтерв'ю з директором СТОВ Ранок С.М. Головенко. Білокуракинська громада. Луганська область. Стаття із газети Життя Білокуракинщини. №1-2 від 04.01.2014 року. Відрадне">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Хай примножується добро. СТОВ «Ранок»</h1>
        <p>Надворі пролітає сніжок. Морозець пробирає тіло. У директора СТОВ «Ранок» С.М.Головенка залягла тривога на душі – як там ситуація на озимому полі? Оглянув один масив. Снігова ковдра легко вкрила посіви, отже, можна розраховувати на те, що на полях все буде гаразд.</p>
        <p>Настрій у Сергія Михайловича хороший. Колектив СТОВ «Ранок» у 2013 році попрацював добре. Про це свідчить і висока оцінка його праці на урочистих зборах, присвячених Дню працівника сільського господарства.</p>
        <p>Серед підприємств, які мають в обробітку близько 2 тис. га та виробили найбільшу кількість валової продукції на гектар ріллі, СТОВ «Ранок» посів почесне третє місце. Для молодого керівника це хороший показник його праці.</p>
        <p>- Цей успіх я розділяю з усім колективом, - каже Сергій Михайлович, - бо він – головна рушійна сила у нарощенні валового виробництва сільгосппродукції. А показники, скажемо, в колективу чималі. Вироблено 1361 т зернових, у т.ч. 830 т озимої пшениці. Виробництво ячменю склало 330 т, вівса – 204 т, насіння соняшнику – 1070 т, 240 т – кукурудзи.</p>
        <p>Звісно, за всіма цими показниками стоїть наполеглива праця людей.</p>
        <p>На збиранні врожаю відзначився комбайнер Володимир Іванович Чумак. Він комбайном «Нью-Холанд» намолотив 780 тонн зерна ранніх зернових культур і посів у районному трудовому суперництві четверте місце.</p>
        <p>На перевезенні зерна з поля на тік відзначився шофер Сергій Іванович Мірошник. Автомобілем ГАЗ-53 він перевіз 572 т золотого вантажу.</p>
        <p>Роботи у полі закінчилися. Та думки хлібороба не дають серцю спокою. Як воно буде в 2014 році? У стислі агротехнічні строки посіяно озимі культури. Оброблено близько 1500 га зябу. Нині на період весняно-польових робіт готується посівний матеріал, завезено добрива, пальне, ремонтується техніка.</p>
        <p>- У майбутнє дивимося з оптимізмом, - каже Сергій Михайлович. – Віримо, що й 2014 рік нас порадує хорошими результатами у праці. Правда, хвилює лише те, що у суспільстві триває політична напруга, роздрай. Треба всього цього позбутися, а хлібороби все зроблять для того, щоб Україна мала славу житниці Європи.</p>
        <p>Радує те, що у СТОВ «Ранок» не тільки забезпечується чіткий виробничий процес, а робітники мають постійну зарплату, успішно проводяться розрахунки за оренду земельних паїв, велика робота здійснюється і в плані забезпечення чіткої роботи соціальної інфраструктури села. Нехай цей позитивний приклад примножується і в 2014 році.</p>
        <p><i>За матеріалами газети «Життя Білокуракинщини»<br>
        №1-2 від 04 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
