<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Тиждень національної школи. Життя Білокуракинщини. №3-4 від 11 січня 2014 року</title>
    <meta name='description' content="У Нещеретівській ЗОШ пройшов Тиждень національної школи. Кожен день носив окреме тематичне забарвлення. Автор - Г.Силкіна. Білокуракинський (Сватівський) район, Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне, Відраднівський район">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Тиждень національної школи</h1>
        <p>У Нещеретівській ЗОШ пройшов Тиждень національної школи. Кожен день носив окреме тематичне забарвлення.</p>
        <p>Так, перший день розпочався із інформаційної лінійки «Душа, що не знає літер – мертва душа», яку організували учні 9 та 11 класів. Далі була екскурсія до музею «Душа народу».</p>
        <p>Другого дня «до школи, до книги, до сонця» для учнів початкових  класів була організована бесіда-збір «Все про книгу». Проведено операцію «Шкільна лікарня», під час якої ремонтували книги у бібліотеці. Після цього  сільський бібліотекар О.В.Дубова провела обмін враженнями «Скажи, що ти читаєш – і я скажу, хто ти».</p>
        <p>Третій день носив назву «Золота криниця мудрості». Він був досить насиченим. Спочатку була виставка дитячих робіт «Моя школа – школа ХХІ століття». За її підсумками кращим малюнком був визнаний Аліни Кійко, виконаний олівцем. У 10 класі був проведений конкурс «Ми – українці». У ньому взяли участь три команди: «Осінь», «Літо», «Зима». Він складався зі змагань щодо знань історії України, національних страв, пісень, визначних українців, редагування тексту. Гарні результати продемонструвала команда «Літо», до складу якої увійшли Тамара Дронова, Вікторія Іщенко, Дарина Мазнєва, Юлія Скороход. Також цього дня кожен клас власноруч виготовляв паперовий рушник в українському стилі із національною символікою та кольорами. Вони презентували його захоплюючою розповіддю.</p>
        <p>В останній день «Лунай дзвінко, українська пісне» оформляли тематичний альбом «Пісні мого краю». Також відбувся святковий концерт «Презентація талантів» за участю колективів під керівництвом С.Г.Шутя. Виступали як діти, так і дорослі.</p>
        <p>Закінчився Тиждень національної школи конференцією за участю батьків, дітей та вчителів «І чужому научайтесь, і свого не цурайтесь». Вона була присвячена ролі батьків та вчителів у вихованні дітей, ставленню до національних традицій, мови тощо.</p>
        <p>У рамках Тижня також були проведені відкриті уроки: «Моя сім’я» у 1 класі (вчитель Т.В.Дронова) та бої професіоналів «Похідна» в 11 класі (вчитель Т.І.Чумак).</p>
        <p>Тиждень національної школи дав змогу учням відчути себе справжніми патріотами своєї держави та поповнити знання з історії України, культури, мовознавства, традицій тощо.</p>
        <p><b>Г.Силкіна</b>, заступник директора з навчально-виховної роботи Нещеретівської ЗОШ</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
