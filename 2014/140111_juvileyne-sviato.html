<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ювілейне свято. Луб'янська ЗОШ. Життя Білокуракинщини. №3-4 від 11 січня 2014 року</title>
    <meta name='description' content="Публікація про Ювілей Луб'янської школи, село Луб'янка. Автор - Л.Бека, вчитель Луб’янської ЗОШ. Білокуракинський (Сватівський) район, Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне, Відраднівський район">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Ювілейне свято. Луб'янська ЗОШ</h1>
        <p>Наприкінці 2013 року мешканці сіл Заїківка та Луб’янка відсвяткували 25-річчя з дня відкриття нової школи. Не секрет, що в наш час школа є осередком культурного життя села, тож всі готувалися до ювілею серйозно і довго. Дітей у нашій школі небагато, так що всі брали участь і у підготовці, і в проведенні свята.</p>
        <p>На нього ми запросили гостей – методиста РВНО В.В.Сагайдака та депутата райради О.І.Чухрая. Завітали випускники 1989 року, тобто перші випускники нової школи; першокласники 1988 року; випускники інших років, мешканці Луб’янки та Заїківки. Правда, не всі запрошені змогли побувати на святі, бо на те були серйозні причини.</p>
        <p>Для проведення свята красиво прибрали школу. На першому поверсі розмістили роботи майстринь з вишивки (родичі наших учнів, випускників) В.І.Світличної, К.І.Ромасюк, Т.М.Гнатенко. На другому поверсі прикрасили залу яскравими кульками, плакатами, квітами. Все було, як у казці. В цей вечір звучали музика, спів, танці. Наші учні дуже талановиті. Особливо подобалось глядачам, коли діти перевтілювались у якихось персонажів: бабцю та дідуся, що планують майбутнє онуків, чи в школярів, що знайшли привіт із минулого, або в ходоків, що прийшли до першого директора нашої нової школи В.А.Шипілової. Були в нас і цигани, що гадали на майбутнє теперішньому директору Г.В.Світличній.</p>
        <p>Особливо приємно було, що виступи підготували і випускники. Вони читали поздоровлення, співали, а як танцювали! Хотілося б відзначити найактивніших: О.О.Єнє, Л.О.Вітер, Л.В.Стогнієву, Г.В.Мілютіну, С.М.Стогнієву. Вони й костюми святкові на танець пошили.</p>
        <p>Не пасли задніх і вчителі. Коли ми вийшли на сцену, відчули себе ніби на якомусь прийомі, де зібралось безліч журналістів з фотокамерами: нас фотографували безліч разів. Ми читали вірші, співали, танцювали.</p>
        <p>Коли концертна програма закінчилась, перед глядачами був винесений торт із палаючими свічками, як це і годиться на справжньому Дні народження. Кожен учень зміг поласувати шматочком іменинного торту. А потім була дискотека.</p>
        <p>Дуже хочеться подякувати випускникам, гостям, Олексіївському сільському голові В.М.Носулі за подарунки школі: мікрофони, стійки до мікрофонів, кольоровий принтер, папір, м’ячі, проектор.</p>
        <p>Ось таке свято у нас відбулося. Воно закінчилось, а нам залишається і далі працювати задля учнів, наших односельців. Адже недарма існує думка: «Село існує доти, доки існує школа».</p>
        <p><b>Л.Бека</b>, вчитель Луб’янської ЗОШ</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
