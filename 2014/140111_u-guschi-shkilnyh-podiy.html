<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>У гущі шкільних подій. Життя Білокуракинщини. №3-4 від 11 січня 2014 року</title>
    <meta name='description' content="Cпільна педрада вчителів Лизинської та Шапарівської шкіл, Лизинська ЗОШ. Автор - Н.Молчанова, село Лизине, Білокуракинський (Сватівський) район, Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне, Відраднівський район">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>У гущі шкільних подій. Лизинська ЗОШ</h1>
        <p>Ось і розпочався Новий 2014 рік. Під час його святкування педколективу Лизинської ЗОШ підбив підсумки минулого року та відзначив позитиви своєї подальшої роботи.</p>
        <p>Як говорив В.Сухомлинський, школа – це майстерня, де формуються думки підростаючого покоління. Модернізація освітньої галузі передбачає нові підходи до управління навчально-виховним закладом, створення умов для ефективної професійної діяльності медпрацівників, стимулювання їх творчості. Пошуки удосконалення вже відомих методів і засобів навчання та опанування нових, інноваційних поширюється на всю систему роботи. Саме тому стали традиційними застосування у нашій школі нестандартних її форм: вернісажі предметних тижнів, педагогічні читання, засідання методоб’єднання, відкриті уроки, бесіди за «круглим столом», педради, виставки педагогічної творчості.</p>
        <p>Вернісаж предметних Тижнів розпочався відзначенням 95-ї річниці від Дня народження видатного педагога, вченого зі світовим ім’ям, Героя Соціалістичної Праці В.Сухомлинського. У рамках цього Тижня була проведена спільна педрада вчителів Лизинської та Шапарівської шкіл на тему: «Творчість учителя – основа поліпшення начально-виховного процесу». У Лизинській ЗОШ пройшли педагогічні читання «Ідеї В.Сухомлинського та парадигма сучасної освіти». У виставці малюнків «Квітка сонця» активну участь взяли учні Наталя Коваленко та Олексій Грінченко. Цікавими також були години спілкування «Творчість Сухомлинського – дітям», виставка книг.</p>
        <p>Продовжив вернісаж предметних заходів Тиждень гендерної просвіти. Під час нього пройшли загальношкільні батьківські  збори. На них були запрошені й спеціаліст РЦСССДМ М.А.Заєць та фахівець із соціальної роботи А.І.Лавренко. Вони розповіли батькам про забезпечення рівних прав та можливостей жінок та чоловіків. Також у школі пройшла акція «16 днів проти гендерного насилля». Учні Даша Зайцева та Богдан Нехаєнко представили малюнки на тему «Зупинимо насилля разом».</p>
        <p>Наступним був Тиждень профілактичної роботи із запобігання правопорушень та злочинності серед дітей. У школі пройшла зустріч із працівником кримінальної міліції М.Є.Орловим, яким було роз’яснено правові аспекти юридичної відповідальності за такі правопорушення. Учениця Даша Зайцева взяла активну участь у конкурсі творів «Герої поруч», який проводився Головним осередком дитячого об’єднання «Юний міліціонер Луганщини».</p>
        <p>Цікавим був Тиждень національної школи, присвячений 200-річчю з Дня народження Т.Шевченка. Діти на ньому знайомилися з біографією та творчістю поета. Цікаво пройшло свято рідної мови, яке підготувала і провела вчитель української мови В.П.Грінченко. Його учасниками були учні 8 класу, котрі підготували вірші. А в конкурсній програмі брали участь вчителі й батьки. Активну участь у виставці дитячих робіт «Моя школа ХХІ століття» взяли Антон Хрипун та Олексій Грінченко. В рамках цього Тижня пройшло свято осені. На нього завітала сама Осінь зі своїми братами-місяцями, принесла кошик смачних овочів та фруктів, а пан Гарбуз шукав собі наречену. Як його тільки не зваблювали: Картоплина, Капустина, Цибулина, але врешті-решт він знайшов свою єдину Диню. Чудовим був парад овочів та фруктів, де учні 1-8 класів читали вірші, виконували пісні, танці. А підготували це свято класні керівники. Були представлені вироби із природного матеріалу, серед яких відзначились роботи Анатолія Хмеленка, Ірини Ткаченко, Анастасії Лизенко, Христини Вірченко, Анни Хорольської, Дарини Зінченко. Не відставали від них й Стас Лапта, Данило Шпак, Юля та Даша Хмеленки, Діана, Дар’я та Олена Пивоварови, Віка та Павло Саламанови. Без уваги не залишились і роботи Кароліни Лапти, Наталі Коваленко, Костянтина Козачка та Даши Зайцевої. А після свята відбувся ярмарок.</p>
        <p>Активно в школі ведеться робота по правовому вихованню учнів. У жовтні та грудні пройшли Тижні правових знань на тему «Подорож до країни правових знань» і «Права людини», під час яких учні знайомилися зі своїми правами та обов’язками.</p>
        <p>Варто сказати декілька слів й про інші шкільні заходи, які пройшли у 2013 навчальному році. Це і Тиждень безпеки життєдіяльності, де учням розповідали про дії в екстремальних випадках. Також пройшов конкурс малюнків «Страхування очима дітей». У ньому взяли активну участь Даша Зайцева, Богдан Нехаєнко, Даша Хмеленко.</p>
        <p>Учні Лизинської ЗОШ приєдналися до районної олімпіади із навчальних предметів, яка проходила на базі Білокуракинської ЗОШ №1. У олімпіадах із географії та історії брала участь Наталя Коваленко, а з математики та української мови – Юля Майборода та Даша Зайцева.</p>
        <p>Перед Новим роком у Лизинській ЗОШ пройшло безліч тематичних заходів, ранків, вечорів. Після напруженого та багатого на події навчального півріччя у школярів розпочались заслужені зимові канікули.</p>
        <p>Хочеться привітати всіх учнів, батьків та вчителів із Новим роком та Різдвом Христовим! Попереду у 2014 році ще багато цікавих планів, які б хотілося реалізувати. Тому ми будемо впевнено йти до поставленої мети.</p>
        <p><b>Н.Молчанова</b>, директор Лизинської ЗОШ І-ІІ ступенів.</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
