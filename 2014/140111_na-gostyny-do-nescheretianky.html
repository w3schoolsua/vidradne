<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>На гостини до «Нещеретянки». Святкові заходи в Нещеретівському СБК. Життя Білокуракинщини. №3-4 від 11 січня 2014 року</title>
    <meta name='description' content="Публікація про святкові заходи в Нещеретівському СБК, приурочені черговій річниці визволення України від німецько-фашистських загарбників, село Нещеретове, Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне, Відраднівський район, Луганщина. Україна">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>На гостини до «Нещеретянки». Святкові заходи в Нещеретівському СБК</h1>
        <p>Нещодавно в Нещеретівському СБК було проведено святкові заходи, приурочені черговій річниці визволення України від німецько-фашистських загарбників. Силами фольклорного ансамблю «Нещеретянка» за участю директора Нещеретівського закладу культури Н.В.Світличної була дана концертна програма. А розпочали її сільські аматори піснею «А льон цвіте».</p>
        <p>Пісні, гумор, веселий настрій святкування передався глядачам, які разом з «Нещеретянкою» активізувалися і почали співати, потім пішли в танці. Активністю вони не поступалися один одному.</p>
        <p>А глядачка Р.М.Царевська, згадавши молодість, як вона виступала на сільській сцені, прочитала авторські гуморески.</p>
        <p>Таке спілкування допомагає ветеранам переносити життєві негаразди, неприємності, вселяє оптимізм, віру, надію на краще.</p>
        <p>Уже 6 років фольклорний ансамбль «Нещеретянка» пропагує народні традиції, дарує глядачам українські пісні – безцінне багатство нашого народу.</p>
        <p>Проходять роки, а учасники ансамблю В.Д.Ганзій, К.Ф.Івченко, В.А.Колядинцева, Г.К.Гальченко, Н.Я.Щербак, К.П.Крамар, В.Ф.Бондаренко, М.І.Письменна залишаються вірними своїй «Нещеретянці», творчому колективу, пісні. Дякуючи їй, вони живуть творчим та цікавим життям.</p>
        <p>За час своєї діяльності ансамбль «Нещеретянка» побував у багатьох містах України: Луганську, Сватове, Старобільську, Білокуракине, Полтаві, Клименки Бєлгородської області (Росія), а також у селах нашого району: Лизине, Шапарськ, Солідарне.</p>
        <p>У 2011 році нещеретяни були учасниками «Сорочинського ярмарку», де зайняли перше місце. У травні 2012 року були на VII Міжнародному фестивалі «Славяне мы – в единстве наша сила». У серпні 2012 року – на всеукраїнському фестивалі «Слобожанський Спас», прослуховувалися народною артисткою України Оксаною Пекун, яка вибрала нашу одну із пісень. Луганським Будинком народної творчості у складі журі Г.М.Клуні, В.І.Андріяненко був зроблений запис виконання пісень «Нещеретянкою» на платівку. 7 із них місцевих незнаних, а 7 у виконанні місцевих авторів. Цьому виконанню була дана висока оцінка.</p>
        <p>У репертуарі колективу більше сотні пісень різних жанрів: соціально-побутових, історичних, обрядових, жартівливих та інших.</p>
        <p>Бачачи як стрімко вриваються у життя комп’ютери, відкриваються нові кордони для сучасної культури, ми приділяємо увагу виконанню пісень народного характеру. Але основне завдання наше завдання – народна пісня, пісні рідного краю, нашої місцевості, а знаємо ми їх багато. У них відображене і сьогодення, і майбутнє, і наша історія. Ми прагнемо передати ці пісні новому поколінню, щоб їх розуміла молодь і в подальшому передавала іншим поколінням.</p>
        <p>Основним критерієм учасників «Нещеретянки» є не вік, не положення, а істинна любов до мудрої пісні.</p>
        <p>І, маючи прекрасні народні голоси, кожна з учасниць приносить в репертуар свою пісню, ніким незнану або забуту.</p>
        <p>Хотілося подякувати нашому завідуючому відділом культури райдержадміністрації В.В.Аполлонову за те, що він дає нам змогу реалізуватися як фольклорному ансамблю на обласних і районних форумах.</p>
        <p>Не залишають нас без уваги і місцеві керівники. Це Нещеретівський сільський голова І.І.Аполлонова, директор СТОВ «Вікторія» О.Г.Лавренко. Завдяки йому ми маємо добротні костюми і змогу виїхати на виступ.</p>
        <p>Колективу «Нещеретянка», який має багато нагород – дипломів, грамот, призів, хотілося б побажати неба безхмарного, здоров’я гарного, від людей добра, від сонця тепла, ніколи не хворіти і поменше старіти, а від глядачів – аплодисментів бурхливих. Хай ваші голосочки дзвенять, як дзвіночки ще довго й довго.</p>
        <p><b>А.Бондарєва</b>, голова ветеранської організації Нещеретівської сільради</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
