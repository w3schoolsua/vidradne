<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Генерал науки і обов’язку. В.Я. Кікоть. Життя Білокуракинщини. №3-4 від 11 січня 2014 року</title>
    <meta name='description' content="Публікація М.Донченко про уродженця Білокуракинської землі - генерала поліції на службі МВС Росії, губернатора Приморського краю Кікотя В.Я. Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Генерал науки і обов’язку. В.Я. Кікоть</h1>
        <p>Білокуракинська земля – край працелюбів, талановитих, мужніх, мудрих людей, відомих державних діячів, провідних вчених, науковців, літераторів, культурних діячів, відомих спортсменів.</p>
        <p>Цих людей можна назвати генетичним корінням Білокуракинської землі, яке проростає щедрим зерном мужності, працелюбства, патріотизму, вірності служіння Вітчизні. Таким є і генерал В.Я.Кікоть, на честь якому в Білокуракиному відкрито меморіальну Дошку. Про цю неординарну особистість, знаного державного діяча і вченого, патріота і прекрасного вихователя наша розповідь.</p>
        <p>Володимир Яковлевич Кікоть народився в 1952 році в селищі Білокуракине Ворошиловградської області. Відразу після армії в 1972 році він став курсантом Вищого політехнічного училища МВС СРСР, яке закінчив в 1976 році. В 1986 році Володимир Яковлевич закінчив Військово-політичну академію ім. Леніна, в 1989 році – Санкт-Петербурзький університет МВС Росії. У 1994 році продовжив службу в Санкт-Петербурзькому військовому командному училищі ВВ МВС Росії заступником начальника з наукової роботи, в 1997 році став заступником начальника з кадрів Санкт-Петербурзької академії МВС Росії, а в 1998 році – заступником начальника з перепідготовки і підвищення кваліфікації Санкт-Петербурзького університету МВС Росії.</p>
        <p>У 2000 році був призначений на посаду начальника Всеросійського науково-дослідного інституту МВС Росії.</p>
        <p>Доктор педагогічних наук, доктор юридичних наук, професор, генерал-лейтенант поліції Володимир Яковлевич Кікоть на службі в МВС перебував понад 30 років, з яких 26 років – у вищих навчальних закладах МВС СРСР і МВС Росії. Спочатку на командно-виховних посадах, а з 1983 року – на педагогічній і керівній роботі.</p>
        <p>Науково-педагогічною діяльністю він займався більше 24 років. Останні 11 років В.Я.Кікоть призначався на керівні посади у ВНЗ МВС Росії. Постійно обіймав посади начальника кафедри військової психології і педагогіки, заступника начальника кафедри військової психології і педагогіки, заступника начальника Санкт-Петербурзького вищого командного училища внутрішніх військ МВС Росії з наукової роботи, заступника начальника Санкт-Петербурзької академії МВС Росії з кадрів, заступника начальника Санкт-Петербурзького університету МВС Росії з перепідготовки і підвищення кваліфікації, підготовки фінансово-економічних кадрів, начальника ВНІІ МВС Росії, начальника паспортно-візового управління МВС Росії. На всіх посадах проявив себе ініціативним, творчим керівником у вирішенні актуальних організаційних, наукових і педагогічних проблем вищої військової школи, посилення наукового потенціалу ВНЗ, розробці інноваційних навчальних і навчально-методичних посібників, програм і авторських методик, нормативних актів МВС Росії. Тільки за останні 6 років він брав участь в розробці «Концепції соціального захисту військовослужбовців РФ на рубежі 2000 року" (у рамках розробок Державною Думою програм соціального захисту військовослужбовців РФ), «Концепції інформаційно-аналітичного забезпечення освітнього процесу у ВНЗ МВС Росії», «Концепції психологічного забезпечення навчально-виховного процесу у ВНЗ Росії».</p>
        <p>У квітні 2002 року В.Я.Кікоть був призначений начальником Московської академії МВС Росії, а в серпні 2002 року у зв’язку з проведенням організаційно-штатних заходів очолив Московський університет МВС Росії.</p>
        <p>Будучи одним із керівників вищої ланки реформованих вищих навчальних закладів і щойно створеного університету, В.Я.Кікоть зробив великий особистий внесок у створення науково-педагогічної бази, формування працездатних колективів підрозділів і кафедр Московського університету МВС Росії, що дозволило зберегти кращі кадри професорсько-викладацького складу, не перериваючи навчального процесу.</p>
        <p>В.Я.Кікоть володів організаторським і педагогічним талантом, глибокими професійними знаннями і ерудицією в галузі психолого-педагогічних наук, а також філософії, соціології, юриспруденції та інших гуманітарних дисциплін. Він був добре відомими науковими працями в галузі теорії професійної педагогіки і прикладної психології, а також славився своєю педагогічною і організаторською діяльністю.</p>
        <p>В.Я.Кікоть був активним учасником багатьох науково-практичних конференцій, у тому числі високого міжнародного рівня. Він був зразком добросовісного служіння Вітчизні і виконання громадського обов’язку, повністю віддав себе службі, працював, не рахуючись з особистим часом і навантаженням, за що неодноразово відзначався почесними нагородами і медалями.</p>
        <p>В.Я.Кікоть – автор багатьох інноваційних навчальних програм з швидкісного освоєння педагогічних технологій проблемного і автоматизованого типу, а також різних сучасних методик щодо застосування різноманітних способів надання психологічної допомоги, ефективного освоєння інформації у процесі навчання. Великою популярністю в науковому середовищі і широкій студентській аудиторії користується його підручник «Педагогіка і психологія вищої освіти», а також цілий ряд навчально-методичних посібників і монографій з питань інформаційно-психологічного забезпечення навчального процесу. У цілому ним підготовлено 65 наукових і навчально-методичних праць.</p>
        <p>Професор В.Я.Кікоть був не лише вченим-теоретиком, а й прекрасним ученим-практиком, що вмів забезпечити практично всі розроблені ним інноваційні методики та технології, які нині з успіхом застосовуються у багатьох навчальних закладах органів внутрішніх справ.</p>
        <p>Володимир Яковлевич відрізнявся високою працездатністю, відданістю службовому обов’язку, принциповістю і вимогливістю до себе і підлеглих, творчим пошуком нових, найсучасніших форм і методів роботи. А ось до досягнутих ним високих результатів ставився завжди самокритично.</p>
        <p>За період плідної науково-педагогічної діяльності ним виховано багато фахівців і послідовників, які активно працюють на наукових і педагогічних теренах, трудяться в органах державного управління, забезпечують охорону громадського порядку.</p>
        <p>В.Я.Кікоть – відомий російський діяч. Після 2005 року обирається членом Ради Федерації Федеральних зборів Російської Федерації, головою комісії Ради Федерації з регламенту і організації парламентської діяльності.</p>
        <p>В.Я.Кікоть Указом Президента Російської Федерації був призначений сенатором Приморського краю.</p>
        <p>А Указом Президента Російської Федерації В.В.Путіна №873 від 18 червня 2012 року В.Я.Кікоть був призначений начальником управління Президента Російської Федерації з питань державної служби і кадрів.</p>
        <p>На всіх ділянках роботи Володимир Яковлевич проявляв ініціативу, високий професіоналізм, науковий підхід до вирішення найскладніших проблем. Він користувався великою повагою, шаною і довірою у Президента Російської Федерації В.В.Путіна, який давав Володимиру Яковлевичу найскладніші державні доручення і той успішно справлявся з ними.</p>
        <p>На жаль, раптова смерть обірвала політ генерала, який всі сили віддавав служінню Вітчизні, піднесенню її авторитету на міжнародній арені.</p>
        <p>Заслуги В.Я.Кіктя належним чином оцінені державою, а пам’ять людська про нього житиме завжди в серцях його рідні, земляків, наукових працях, героїчних вчинках його колег. Підтвердженням цьому є те, що Московському університету МВС Росії присвоєно ім’я генерала-лейтенанта поліції Володимира Кікотя. І це заслужене визнання, бо цій справі він присвятив своє життя і прославив Вітчизну, свою маленьку батьківщину – Білокуракинщину, яку любив палко все життя і линув до неї з чужини, щоб набратися наснаги для подальшої наполегливої праці в ім’я держави, утвердження добра і справедливості, служіння Вітчизні.</p>
        <p>М.Донченко</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
