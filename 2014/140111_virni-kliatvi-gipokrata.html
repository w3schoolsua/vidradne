<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Вірні клятві Гіпократа. Смт Білокуракине. Життя Білокуракинщини. №3-4 від 11 січня 2014 року</title>
    <meta name='description' content="Публікація Івана Лавренко про лікарів Білокуракинщини. Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Вірні клятві Гіпократа. Смт Білокуракине</h1>
        <p>У всі віки славиться на планеті Земля професій лікаря. На перший погляд це мирна професія, але вона дуже відповідальна, як для людей, так і для наших менших братів. Про лікарів, медсестер, санітарок дуже багато написано, переказано, випущено кінострічок. Україна за своє існування пережила безліч хвороб, пошестей. У боротьбі з ними лікарі віддавали себе сповна. Велику роль відіграли вони і під час Великої Вітчизняної війни. Неодноразово хворі під час операції із польових шпиталів відбивали атаки фашистів. Але лікарі – мужні люди, вони професійно робили свою справу. Кожен лікар та медичні сестри в той час мали військові звання. Були серед них і генерали, адмірали, полковники медичної служби, а також медсестри – сержанти, офіцери тощо. Саме медсестри та санітарки займають також високу сходинку в медицині. На війнах саме вони під розривом снарядів із поля бою виносили поранених та загиблих воїнів. За це держава високо оцінила їхню працю, нагороджуючи орденами та медалями. Багато медичних працівників мають найвищі нагороди – Героїв Радянського Союзу, Соціалістичної Праці, України.</p>
        <p>У нас в державі дуже багато лікарів високого рангу. Наприклад, академік, Герой України М.Амосов, чиїм ім’ям названа кардіологія у м. Києві.</p>
        <p>Повернімося ж до Білокуракинської ЦРЛ, якій вже більше 100 років. А починалося все із простенької хатинки у центрі села, поруч із церквою. Там працював всього один лікар. Із роками із маленької лікарні виростали більші будівлі та збільшувався обслуговуючий персонал. А зараз же у центрі нашого селища стоїть красуня-лікарня. Вона вміщує безліч відділень: хірургічне, гінекологічне, терапевтичне, дитяче, неврологічне ,інфекційне, а також водолікарню. У кожному з них працюють висококваліфіковані працівники медичної служби. Більшість медсестер мають вищі категорії. Хочеться відзначити, що після війни у нашій лікарні працювала полковник медичної служби Галина Миколаївна Тишакова. Вона, хірург за фахом, пройшла через горнило війни. День за днем, який розпочинався о 4-й ранку та тривав до півночі, робилося по 10 операцій та ще й при каганцях.</p>
        <p>Також у 1960-х роках у нашій лікарні працювала полковник медслужби із багатьма орденами та медалями, хірург від Бога Любов Порфирівна Чапленко. Терапевт-орденоносець Людмила Андронівна Покотило працювала головним лікарем. Заступником її була досвідчена в медицині педіатр Ніна Григорівна Рура. Хотілося б відзначити родину хірурга та його дружину-невропатолога Олександра Григоровича та Валентину Сергіївну Семигайлів. Пішла в інші світи Галина Василівна Лачинова. Вона лікувала не скільки ліками, як душевним ставленням до хворої людини.</p>
        <p>У нашій лікарні працювали кілька династій лікарів. Це Матречки (мама, батько, син), Івоніни (мама, син), Ромадан (батько, син, невістка) і їх мама Покотило, родина Борщ та інші. Хочеться згадати висококваліфікованих лікарів: родину Валерія Пилипенка, хірурга Анатолія Карпенка. Вони пішли у інший світ ще дуже молодими.</p>
        <p>Звичайно ж, всіх лікарів, які працювали та зараз працюють, не перерахувати. Але варто згадати про хороших фахівців цієї галузі Ю.І.Долю, О.М.Матюхіна, Р.В.Лісового, О.М.Данилка та багато інших.</p>
        <p>Нещодавно у ЦРЛ відкрили окреме реанімаційне відділення, яке раніше підпорядковувалося хірургічному. Зараз дуже добре відгукуються люди про його працівників. Це відділення невелике (всього 2 палати та 4 ліжка), але там працюють хороші фахівці. Коли туди потрапляє людина, яка знаходиться на межі життя та смерті, медики роблять все для того, щоб її врятувати. Сумлінно працюють лікарі І.С.Звонок, І.Е.Івонін, медичні сестри К.Шевченко, С.Ляшенко, Л.Левадна, Т.Трегубенко, санітарки І.Гнатенко, Л.Писаренко, Н.Хоменко, Ю.Шкрабтак. За короткий час свого існування колектив відділення добре себе зарекомендував. Якщо там лікуються пацієнти у тяжкому стані, то медики не відходять від них і вдень, і вночі. У відділенні панує тиша, проявляється належна увага до пацієнтів. Я це відчув на собі. Всі люди, які пройшли через реанімаційне відділення, безмежно вдячні фахівцям за лікування.</p>
        <p>У І.С.Звонок дружина працює у лікарні невропатологом. Також варто згадати колишніх лікарів-гінекологів В.Я.Сидоренка, В.В.Морозова та багатьох інших. Зараз головним лікарем Білокуракинської ЦРЛ є О.О.Медін. До речі, його дружина також працює у цій лікарні. Гарні відгуки також про терапевтів ЦРЛ, а особливо про завідуючу терапевтичним відділенням І.В.Івоніну. Переконаний, що наші медики здатні втілити в життя курс Президента нашої держави щодо реформування галузі, бо вони – професіонали, вірні клятві Гіпократа.</p>
        <p>Іван Лавренко, смт Білокуракине</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
