<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Переселення під примусом у 1944-1946рр. Українці з Польщі. Життя Білокуракинщини. №3-4 від 11 січня 2014 року</title>
    <meta name='description' content="Публікація про примусове переселення етнічних українців з Польщі до України в 1944-1946 роках. Білокуракинський район. Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Переселення під примусом у 1944-1946рр. Українці з Польщі</h1>
        <p>Примусове переселення етнічних українців з Польщі до України відбулося у 1944-1946 роках. Їх тоді розселяли по всій території нашої держави, частина осіла у Луганській області. Науковими співробітниками Луганського обласного краєзнавчого музею проводиться науково-пошукова робота у фондах Луганського державного архіву з виявлення місць поселень етнічних українців на території Луганщини. Про результати наукового пошуку розповідає завідуюча відділу обласного краєзнавчого музею Алла Макарова.</p>
        <p>- Нашими спеціалістами були виявлені статистичні та оперативні звіти, фінансові документи відділу переселенців виконкому Ворошиловградської (Луганської) обласної ради за 1946-1950 роки. При їх вивченні з’ясовано, що наприкінці 1945 року на територію Луганської області з Польщі були переселені українці, у тому числі етнічні групи лемків та бойків. Примусове переселення українців відбувалося згідно з угодою, яка була підписана 9 вересня 1944 року між урядом УРСР та Польським комітетом національного визволення. Для виконання цієї угоди було створено при Раді Міністрів УРСР управління у справах евакуації та розселення українського населення з Польщі до УРСР.</p>
        <p>Були створені необхідні виконавчі структури, визначені області прийому переселенців з Польщі.</p>
        <p>На місцях виконкоми обласних рад створювали спеціальні групи з розселення та улаштування переселенців з Польщі. Заступниками державних уповноважених були офіцери органів НКДБ. Для евакуації переселенців були задіяні відповідні збройні підрозділи та цивільні службовці.</p>
        <p>Для розселення українців з Польщі у Луганській області були обрані декілька районів: Олександрійський (нині у складі Станично-Луганського), Білокуракинський, Новоайдарський, Новосвітлівський (нині у складі Краснодонського), Краснодонський, Лисичанський, Ровеньківський (нині у складі Антрацитівського), Старобільський, Станично-Луганський, Свердловський, Успенський (нині Лутугинський).</p>
        <p>У першу чергу українців розміщували у німецьких колоніях, яких на території області до 1941 року налічувалося понад 50, мешканці-німці були депортовані ще на початку війни. Знаходились ці колонії у Старобільському, Новоайдарському, Лутугинському, Антрацитівському, Краснодонському районах.</p>
        <p>Є різні дані про кількість сімей-господарств, які були переселені на територію Луганської області. Так у документі «Справка о расчетах с переселенцами из Польши по Ворошиловградской области на 25 февраля 1946 года» є дані про розселення 793 сімей-господарств на території районів області та розрахунки з ними.</p>
        <p>Згідно з урядовою угодою переселенцям на місці прибуття мали виділяти житлові будинки, присадибні ділянки, землі, тобто зробити грошову компенсацію в натурі, а також надати за кожний гектар посіву – чотири центнера зерна, або матеріальну компенсацію за втрачене майно у Польщі. Також передбачалася грошова позика у сумі 5000 крб. на сім’ю.</p>
        <p>При евакуації у Польщі складалися акти-описи майна, які були завірені місцевою владою. Переселенцям дозволялося перевозити з собою продукти харчування, господарський реманент, побутове майно загальною вагою до двох тон, гроші – до 1000 крб., а селянам – худобу, коней, корів, овець, свиней, домашню птицю.</p>
        <p>Передбачалось, що на місцях прибуття все підготовлено до прийому переселенців, але цього не сталося. Не вистачало будинків, багато з них потрібно було ремонтувати, будівельні матеріали майже не виділялись.</p>
        <p>Це примушувало переселенців переїжджати до інших сіл, районів, областей, навіть повертатися до Польщі. Персональний облік переселенців місцева влада не вела. Кількість переселенців у звітах постійно змінювалась.</p>
        <p>Так, на 1 квітня 1946 року зазначається 1348 сімей, а на 1 січня 1947 року – 669 сімей-господарств чисельністю 2932 особи. У документі засвідчено, що будинки отримали 454 сім’ї, виділено 669 присадибних ділянок, під будівництво відведено 163 земельні наділи.</p>
        <p>З переселенців були створені шість нових колгоспів, до складу яких ввійшли 292 сім’ї, 16 сімей працювали у промислових організаціях.</p>
        <p>На кінець 1947 року у звітах про виплати компенсацій переселенцям є дані вже про 477 сімей, які залишили майно у Польщі на суму 3029630 крб. Компенсацію одержали 351 сім’я на суму 919090 крб., 218 сімей – гроші на суму 1109692 крб., було виділено 347 будинків вартістю 828 663 крб. Судячи з архівних документів, розрахунки тривали і в 1948-1950 роках.</p>
        <p>Крім німецьких колоній українців з Польщі розселяли по 2-3 сім’ї у різних селах області.</p>
        <p>У Новоайдарському, Краснодонському, Лутугинському, Старобільському, Антрацитівському, Білокуракинському районах.</p>
        <p>Нині науковці краєзнавчого музею продовжують роботу за різними напрямками: збирання історичних спогадів етнічних українців з Польщі та їх нащадків про переселення на територію Луганської області у 1944-1946 роках, створення електронної бази даних про переселенців, підготовка матеріалів до видання спільного тематичного збірника, наукової конференції Луганського національного педагогічного університету ім. Т.Шевченка.</p>
        <p>На Білокуракинщині і нині проживають нащадки переселенців із Польщі. Це Гилинські, Рудзинські, Пржегорлінські та ін. Вони добре прижилися на цій землі, люблять її і все роблять для її розквіту.</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
