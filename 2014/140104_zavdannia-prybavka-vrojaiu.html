<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Завдання – прибавка врожаю. ПСП «Дніпро». Життя Білокуракинщини. №1-2 від 04 січня 2014 року</title>
    <meta name='description' content="Інтерв'ю з директором ПСП Дніпро О.А. Косяченко. Селище Білокуракине. Білокуракинська громада. Луганська область. Стаття із газети Життя Білокуракинщини. №1-2 від 04.01.2014 року. Відрадне">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Завдання – прибавка врожаю. ПСП «Дніпро»</h1>
        <p>Успішно завершив 2013 сільськогосподарський рік колектив ПСП «Дніпро», який очолює депутат районної ради О.А.Косяченко. Він забезпечив хороший врожай ранніх зернових культур.</p>
        <p>В умовах посушливої весни на 561 га забезпечив урожайність п’ятиколосових по 24,7 ц/га.</p>
        <p>Та вінцем хліборобської праці стало збирання пізніх технічних культур. Так, на площі 910 га зібрано по 25,6 ц/га насіння соняшнику. Дніпряни забезпечили найвищу в районі врожайність зернової кукурудзи, яка займала 167 га. На круг зібрано по 64 ц качанистої. У колективі працюють сумлінні виробничники. Найвищого виробітку на комбайновий агрегат ТР добився комбайнер Сергій Юрійович Йолтуховський. Високого сезонного виробітку на трактор МТЗ досяг механізатор Сергій Іванович Бондаренко. Він виробив 2340 га умовної оранки.</p>
        <p>А на перевезенні врожаю з поля на тік відзначився механізатор Юрій Володимирович Ясиненко.</p>
        <p>Успіх забезпечували люди, які працювали в полі, доглядали худобу, вели бухгалтерський облік, забезпечували чітку роботу машинно-тракторного парку.</p>
        <p>О.А.Косяченко відзначив сумлінну працю механізаторів С.Ю.Йолтуховського, С.І.Бондаренко, Ю.В.Ясиненка. Вони сіють, доглядають посіви, збирають врожай. Ці люди – трудовий кістяк «Дніпра». Крім того, вони проводять велику роботу серед молодих механізаторів, передають їм свій багатий досвід.</p>
        <p>Вмілими трактористами зарекомендували себе В.І.Бондаренко, О.І.Ковтун, І.М.Гнатенко. Вони проводять оранку грунту, перевозять врожай, займаються обробітком посівів.</p>
        <p>Досить ефективно працює молодий механізатор Микола Забайрачний. У тваринницькій галузі належний догляд за худобою здійснює Володимир Козлов.</p>
        <p>На високому професійному рівні забезпечує роботу головний бухгалтер Т.М.Гринько.</p>
        <p>У 2013 році досить ефективно працював машинно-тракторний парк «Дніпра», і в цьому чимала заслуга головного інженера О.М.Бикова.</p>
        <p>Варто зазначити, що серед підприємств, які мають в обробітку близько 2 тис. га та виробили найбільшу кількість валової продукції на гектар ріллі, значиться ПСП «Дніпро». Воно не має заборгованості перед бюджетом, своєчасно і відповідно до законодавства виплачує заробітну і орендну плату за землю та бере активну участь у соціальному розвитку території селища Білокуракине. ПСП «Дніпро» стало переможцем районного конкурсу на кращу організацію праці серед виробничих колективів галузей сільського господарства в 2013 році.</p>
        <p>Крім того, колектив за високі досягнення у розвитку агропромислового комплексу району нагороджений грамотою райдержадміністрації та районної ради.</p>
        <p>- 2013 рік, що відійшов в історію, був нелегким, але досить успішним для нашого колективу, - сказав директор ПСП «Дніпро» О.А.Косяченко. – Та ми сповнені нових трудових планів. Заклали надійну основу під врожай-2014, нині ретельно готуємося до весняно-польових робіт. Вже накопичили необхідну кількість добрив, посівного матеріалу, пального, протруювачів, стимуляторів росту. Розраховуємо на суттєву прибавку врожаю.</p>
        <p>У ці дні настрій у всіх дніпрян хороший. Ми завершуємо ремонт тракторів і ґрунтообробної техніки. Розпочинаємо ремонт зернозбиральних комбайнів, з нетерпінням очікуємо приходу весни, щоб включатися в боротьбу за високий врожай-2014.</p>
        <p>У новому році всім краянам бажаю міцного здоров’я, стабільності в державі і родинах, миру, спокою, благополуччя і добробуту. Поділюся великою радістю: моя внучка Сонечка цього року пішла в дитячий садочок. Хотілося, щоб у родинах більше було дитячого щебету, радості і надії на краще.</p>
        <p><i>За матеріалами газети «Життя Білокуракинщини»<br>
        №1-2 від 04 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
