<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Наші випускники – наша гордість. Білокуракинський аграрний ліцей, село Паньківка. Життя Білокуракинщини. №3-4 від 11 січня 2014 року</title>
    <meta name='description' content="Публікація про Білокуракинський аграрний ліцей (колишнє ПТУ №7 та №117), село Паньківка. Директор - Турчанніков О.М. Білокуракинський район. Білокуракинська громада. Луганська область. Стаття із газети Життя Білокуракинщини. №3-4 від 11.01.2014 року. Відрадне">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p class="h-padding"><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>Наші випускники – наша гордість. Білокуракинський аграрний ліцей, село Паньківка</h1>
        <p>Далекий листопад 1959 року… Для невеличкого села Паньківка це знаменна дата, бо саме сніжного листопада 1959 року пролунав перший дзвінок, який покликав до навчання 35 юнаків, майбутніх трактористів, переведених із Брянківської школи механізації…</p>
        <p>Ось так розпочалася велика епоха Паньківського професійно-технічного училища №7, справжньої «кузні» робітничих кадрів для села.</p>
        <p>Пройшли роки… Якими ж вони були для теперішнього Білокуракинського професійного аграрного ліцею? Напевно, найкращими!</p>
        <p>Який навчальний заклад може з такою гордістю розповісти, що майже кожен механізатор Білокуракинського району – його випускник. Майстри плодоовочівники, лаборанти хіміко-бактеріологічного аналізу та водії-бджолярі, конторські службовці та кухарі, кондитери – це перелік професій, за якими навчалася молодь у ліцеї.</p>
        <p>Та ось напередодні шанованого у всіх аграріїв свята – Дня працівників сільськогосподарського виробництва в ліцеї відбулася знакова подія. Тут зібралися на зустріч учні групи «А» випуску 1977 року. Їх було 30 юнаків з Марківського, Міловського, Слов’яносербського, Новопсковського районів, Луганська, Лисичанська, з Білокуракиного та Бунчуківки.</p>
        <p>Закінчивши училище, вони розійшлися різними дорогами, але об’єднувало їх одне – училище. Воно було і залишилося для них рідною домівкою. Зустрівшись через 36 років вже посивілі чоловіки, зі сльозами на очах подумки повернулися в незабутні, безтурботні роки юності.</p>
        <p>Одним із організаторів цієї зустрічі є Анатолій Іванович Пеньков. Закінчивши Коноплянівську школу, він вирішує неодмінно їхати навчатися в місто. Та за рік проживання в Рубіжному, Анатолій розуміє, що це не його вибір, бо не може без рідного села, неодмінно хоче бути механізатором. І ось він уже учень Паньківського училища. Закінчивши з відзнакою його, відслужив в Збройних Силах, Анатолій навчається в Луганському сільськогосподарському інституті, а після його закінчення повертається до рідного села, де працює спочатку агрономом, а потім – керівником відомого господарства.</p>
        <p>Скільки прекрасних справ на рахунку випускників цієї групи. І.М.Кир’ян, І.Н.Планида, В.М.Кийко, В.Н.Кісіль, В.В.Мороз та інші, стали справжніми людьми, не розгубили чесності, щирості, знайшли своє місце в житті, не зрадили своїй мрії, а стали справжніми фахівцями своєї справи.</p>
        <p>Звичайно, у пам’яті кожного з випускників залишилися люди, які завжди були поруч, вірили і підтримували їх, вели до бажаної мети, допомагали опановувати прекрасний світ професії. Це колишній директор Паньківського училища Г.П.Колесник, майстер виробничого навчання В.І.Назимко, керівник військової підготовки О.Д.Роззувайло та викладач хімії та біології Г.Ф.Головко, які були запрошені випускниками на свято, як найбажаніші гості.</p>
        <p>Доля вносить свої зміни в людське життя. Минають роки… Білокуракинський професійний аграрний ліцей – дорогий і близький дім для кожного, хто тут навчався. Цей дім навіки залишиться у пам’яті, адже тут промайнули найкращі роки життя – роки безтурботної юності.</p>
        <p>Адміністрація та педагогічний колектив Білокуракинського професійного аграрного ліцею хочуть від щирого серця, від усієї душі побажати доброго здоров’я, сімейного благополуччя, міцних родинних зв’язків та веселих зустрічей з колишніми одногрупниками. Випускники завжди бажані гості в ліцеї.</p>
        <p><b>О.Турчанніков</b>, директор Білокуракинського професійного аграрного ліцею</p>
        <p><i>За матеріалами газети «Життя Білокуракинщини»<br>
        №3-4 від 11 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
