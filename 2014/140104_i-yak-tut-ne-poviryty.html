<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>І як тут не повірити у Новорічну казку? Життя Білокуракинщини. №1-2 від 04 січня 2014 року</title>
    <meta name='description' content="Новорічна казка в селі Олександропіль. Білокуракинська громада. Луганська область. Стаття із газети Життя Білокуракинщини. №1-2 від 04.01.2014 року. Відрадне">
<link rel='stylesheet' href='../styles/normalize.css'>
<link rel='stylesheet' href='../styles/style.css'>
</head>
<body>
    <p><a href="../index.html">Головна</a> | <a href="2014jb.html">2014</a></p>
    <div class="adver_adup">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- adup_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="5050829044" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
    <article>
        <h1>І як тут не повірити у Новорічну казку?</h1>
        <p>30 січня 2013 року в селі Олександропіль було особливе пожвавлення. Місцеві жителі з різних куточків села направлялися в бік старезної церкви, яка розташована на найвищому пагорбі. неподалік цієї культової споруди височіє чудернацька вежа. Від її висоти захоплює дух. Всі з нетерпінням очікують на гостей. Вони дещо затримуються, а люди все підходять і підходять до цього місця, щоб стати свідками визначної події в житті громади. Тут зібралися, як кажуть, і старі, і малі, представники місцевої влади, поважні гості. Ось вони займають місця перед чудернацької спорудою.</p>
        <p>Зі словами привітання до громади звертається Олександропільський сільський голова С.М.Коюда. Він сказав:</p>
        <p>- Дорогі земляки, сьогодні ми зібралися з досить очікуваної та важливої для нашого села нагоди - на відкриття вежі мобільного зв'язку. Ось вже третій день як ми користуємося послугами мобільного зв'язку. І це кожний тепер може зробити з власного будинку, а не підійматися на пагорби, як було до цього. І це благо цивілізації кожний вже відчув на собі. З нагоди цієї знакової події у нас на святі депутат районної ради від нашого виборчого округу, заступник голови райдержадміністрації С.А.Косяченко, а також керівник центру експлуатації Луганського східного технічного управління ПрАТ "МТС Україна" А.А.Гладкий.</p>
        <p>З привітальними словами до громади звертається С.А.Косяченко. Він сказав:</p>
        <p>Шановні олександропільці, дорогі земляки! Напередодні Нового року у всіх піднесений і хвилюючий настрій. Такий він і у мене, депутата районної ради, представника органів виконавчої влади. Мені випало щастя брати участь у реалізації цього проекту. І ми доклали всіх зусиль, щоб його реалізувати. Спільно з представниками МТС ми прагнули зробити все, щоб на новий рік піднести вам приємний новорічний сюрприз. Повірте, що це було зробити непросто. Та робота проведена і є результат. Думаю, що про це скаже Андрій Анатолійович. У Луганській області такі об'єкти - явище помітне. І приємно усвідомлювати, що такий з'явився в селі Олександропіль. І тут було докладено чимало зусиль, щоб реалізувати цю ідею. При цьому були певні труднощі: організаційні, фінансові. Та і в цій ситуації органи влади Білокуракинського району виявилися на висоті. Хоча й вони часто потрапляли під вістря критики на всіх рівнях. Їм дають оцінку ті, хто практично нічого не зробив для громади. Ми на рівні району, депутатського корпусу все зробимо длятого, щоб білокуракинська земля процвітала, були позитивні результати. Пам'ятаєте наші передвиборні обіцянки? Ми поступово прагнемо реалізувати їх у життя. Назву такі цифри. Лише за підсумками 3 років було вкладено чимало ресурсів, що дало змогу реалізувати ряд важливих завдань. Перший важливий об'єкт, що просили зробити люди, то це встановити мобільний зв'язок. Територія була депресованою в цьому плані. А життя вимагало того, щоб цей зв'язок функціонував, щоб можна було вирішувати оперативно життєві питання і нам вдалося це зробити. Об'єкт працює на благо людей. Він коштує близько 1 млн. грн. І в цьому хотів би висловити від імені громади, органів влади велику подяку представникам МТС, які відгукнулися на наші прохання, вклали чималі кошти для реалізації цього проекту.</p>
        <p>Напередодні свята прийміть найщиріші привітання з Новим роком і Різдвом Христовим. Хочу побажати вам міцного здоров'я, щастя вам і вашим сім'ям, і щоб таких об'єктів було більше, поступового руху вперед, бо у нас є перспектива, яка вселяє надію і оптимізм в реалізацію всіх наших задумів.</p>
        <p>Слово для привітання надається керівнику центру експлуатації Луганського східного технічного управління ПрАТ «МТС Україна» А.А.Гладкому. Він сказав:</p>
        <p>Я дуже радий, що у моїй присутності «МТС Україна» відкрила другу базову станцію нового покоління в Білокуракинському районі. Аналогічна стала до ладу діючих в Антрацитівському районі. На жаль, за останні два роки ми не відкрили жодної станції на Луганщині. Хотів би привітати всіх з цією подією, подякувати райдержадміністрації, яка допомогла нам у виділенні земельної ділянки, оформленні відповідної документації, санітарного паспорту. Тепер, будь-ласка, користуйтеся всіма благами цивілізації. Після нового року на території буде проводитися акція представниками МТС, виділятимуться стартові і цільові пакети. Прихід мобільного зв’язку на територію відразу ж ставить територію на новий рівень. Люди користуються послугами, територія стає привабливою для інвесторів. Це дуже велика перевага у розвитку громади. Зазначу, тільки за два дні роботи мобільного зв’язку на території села зафіксовано 12 тисяч розмов. Отже, це великий прорив у світ сучасних технологій.</p>
        <p>С.А.Косяченко при цьому додав, що велика заслуга у цій перемозі належить депутатам Луганської обласної ради від Партії регіонів О.І.Діденку та О.С.Остапенку. Вони були безпосередніми учасниками реалізації цього проекту. Без їх допомоги важко було б втілити в життя задумане. Усій громаді передаю щирі привітання з цією перемогою від О.І.Діденка та О.С.Остапенка і поздоровлення з новорічними святами. Якби хто не критикував владу, а ми будемо все робити для блага наших людей, процвітання Білокуракинського району і кожної території. С.М.Коюда подякував гостям, депутатам всіх рівнів, яким вдалося так багато зробити для громади, навіть такої маленької території. Тільки на будівництво цього об’єкту було витрачено 1 млн. грн.</p>
        <p>І ось настає хвилююча мить. Право перерізати червону стрічку на відкритті об’єкту надається почесним гостям – С.А.Косяченку та А.А.Гладкому. Під бурхливі оплески присутніх перерізається стрічка, а дівчата в українських національних костюмах вручають гостям хліб-сіль на вишитому рушнику.</p>
        <p>Та на цьому урочисті заходи в селі не завершуються. Всі жителі села направляються до приміщення ФАПу. Після капітального ремонту змінився його зовнішній вигляд. Кольорові стіни, пластикові вікна і двері. Все створює піднесений і бадьорий настрій. Перед ФАПом зібралися представники громади, гості.</p>
        <p>Олександропільський сільський голова С.М.Коюда зазначив, що цей соціальний об’єкт похорошів, змінився буквально на очах. На його ремонт були виділені кошти із обласного, районного і місцевого бюджетів. Та й громада не залишилася осторонь цієї справи. Кожний здав по 20 грн. У реалізації інвестиційного проекту брали активну участь депутати, сільський голова.</p>
        <p>Головний лікар КЗ первинної медико-санітарної допомоги О.В.Лапта на урочистостях зазначила, що нині в державі йде реформування медичної галузі. І всі ФАПи нині передані сільрадами на баланс комунального закладу.</p>
        <p>Олеся Віталіївна привітала всіх з відкриттям цього соціального об’єкту. Вона зазначила, що тут проведено велику роботу щодо реалізації проекту розвитку місцевого самоврядування. На це було витрачено 156 тис. грн. Завдяки зусиллям громади, сільського голови С.М.Коюди було зроблено 40% фінансовий внесок, 10% - а це 15 тис. грн. – внесок громади, 50% коштів надала Луганська обласна рада для реалізації цього проекту. Що ж вдалося зробити? Утеплено стіни, проведено внутрішній ремонт приміщення, замінено опалення. І це ще не все, бо в 2014 році передбачається виконати ще великий обсяг робіт при активній участі громади. Виділені гроші на виготовлення проектно-кошторисної документації. Крім того, ми виграли конкурс Світового банку. Тепер за рахунок державних коштів буде зроблено капітальний ремонт приміщення: полагоджено ганок, зроблено внутрішнє оздоблення, підлогу. І це лише початок. ФАП буде забезпечений новим медичним обладнанням для надання першої невідкладної допомоги. Все це буде, бо маємо всі необхідні документи. О.В.Лапта привітала всіх з цим великим проривом у сільській медичній галузі. Кожний місцевий мешканець має повірити в те, що в селі медична галузь буде тільки поліпшуватися. Бо найбільша цінність людини – здоров’я!</p>
        <p>С.А.Косяченко при цьому додав, що на цей об’єкт було витрачено 156 тис. грн. Владні структури прагнуть поліпшити ситуацію в медичній галузі. Людям не потрібні майдани, їздити на них немає часу, бо треба займатися конкретними справами. Україна прагне приблизити себе до Європи, її рівня життя. Та всі мають зрозуміти, що у своєму домі ми самі наведемо лад.
        <p>Наш район представив 8 проектів на обласний конкурс. Три з них, у т.ч. Олександропільський і Шарівський ФАПи, Лозно-Олександрівський водопровід, що потребують реконструкції, визнані переможцями.</p>
        <p>На 2014 рік включено ще один проект, що працюватиме на рівні обласної ради, це розвиток місцевого самоврядування. Було представлено і проект на модернізацію водопроводу в селі Олександропіль, бо в цьому є проблема. Сільрада підготовила проект, який представлений на розгляд конкурсної комісії. Ми постійно спілкуємося з депутатом Луганської обласної ради О.С.Остапенком, який запевняє, що у нас є шанс стати переможцем у конкурсному відборі.</p>
        <p>С.А.Косяченко зазначив, що за 3 останніх роки у розвиток Олександропільської території було вкладено 1,5 млн. грн. Це свідчить про результативність роботи місцевої влади і громади. Але кожний діє на своєму рівні. Олександропільський сільський голова С.М.Коюда все робить для того, щоб територія розвивалася. Звісно, не все ладиться. Та спільними зусиллями ми втілимо в життя задумане.</p>
        <p>В Олександрополі громада відзначається активністю. Тут живуть прекрасні люди, з якими працюється комфортно. Відкриття ФАПу – справа важлива. У ньому люди одержуватимуть належну медичну допомогу.</p>
        <p>С.А.Косяченко та О.В.Лапта під оплески присутніх перерізають червону стрічку. Двері ФАПу гостинно відкриваються. А гостинні господарі вручають гостям хліб-сіль на вишитому українському рушнику. Всі оглядають приміщення ФАПу після ремонту. Односельці задоволені. Тут затишно, комфортно, тепло. А місцеві лікарі тут же всім бажаючим надають медичні послуги. Настрій у всіх чудовий!v
        <p>Святкові заходи далі проводилися в Олександропільській ЗОШ І-ІІ ступенів, куди завітали всі жителі села, щоб подивитися святкову новорічну програму народного колективу «Слобожани» Павлівського СБК. Самодіяльні аматори своїм співом порадували земляків, бо кожний їх виступ глядачі нагороджували бурхливими оплесками. Ось такі святкові заходи відбулися в сільській глибинці напередодні Новорічного свята.</p>
        <p>І як тут не повірити в Новорічну казку!</p>
        <p><i>За матеріалами газети «Життя Білокуракинщини»<br>
        №1-2 від 04 січня 2014 року</i></p>
    </article>
    <div class="adver_addown">
        <script async src="https://pagead2.googlesyndication.com/pagead/js/adsbygoogle.js?client=ca-pub-6358227327561384" crossorigin="anonymous"></script>
        <!-- addown_gorizontal -->
        <ins class="adsbygoogle" style="display:block" data-ad-client="ca-pub-6358227327561384" data-ad-slot="7281891662" data-ad-format="auto" data-full-width-responsive="true"></ins>
        <script>(adsbygoogle = window.adsbygoogle || []).push({});</script>
    </div>
</body>
</html>
